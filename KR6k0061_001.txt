#-*- mode: mandoku-view; -*-
#+DATE: 2015-08-30 20:43:32.262031
#+TITLE: 沙彌威儀
#+PROPERTY: CBETA_ID T24n1472
#+PROPERTY: ID KR6k0061
#+PROPERTY: SOURCE Taisho Tripitaka Vol. 24, No. 1472
#+PROPERTY: VOL 24
#+PROPERTY: BASEEDITION T
#+PROPERTY: WITNESS T@YUAN
#+PROPERTY: LASTPB <pb:KR6k0061_T_000-0932b>¶¶¶¶¶¶¶¶¶¶¶¶
#+PROPERTY: LASTPB <pb:KR6k0061_T_001-0932b> ¶¶¶¶¶¶¶¶¶¶¶
#+PROPERTY: JUAN 1
¶
No. 1472¶
沙彌威儀¶
¶
宋天竺三藏求那跋摩譯¶

已受沙彌十戒。為賢者道人。次教之當用。漸¶
積從小起。當知威儀施行。應當知和上幾歲¶
三師名字。當教識知初受戒時歲日月數。當¶
知事和上有幾事。亦當知隨事阿闍梨有幾¶
事。亦當知給楊枝澡水有幾事。亦當知授袈¶
裟攝持鉢有幾事。亦當知捉錫杖持履有幾¶
事。與和上阿闍梨俱應請時。若至國王家時。¶
若至迦夷羅越家時。若至婆羅門家時。若連¶
坐飯時。若別飯時。若俱入城乞食時。若¶
俱還至故處時。若日晚過止水邊飯時。若共¶
於樹下飯時。若自先去往相待時。若合鉢食¶
時。轉貿鉢時。若其對飯時。若前後飯時。若飯¶
已澡漱時。若澡鉢去時。若當共知給眾僧作¶
直日時。有當知有幾事。年滿二十欲受戒時。
<pb:KR6k0061_T_001-0932c>¶
習悉當知之。設為賢者。比丘所問不具對者。¶
不應與具足戒。何以故。作沙彌乃不知沙彌¶
所施行。沙門事大難作甚微妙。賢者沙彌卿¶
且去。熟學當悉聞知。乃應授具足。所以卿不¶
知沙彌事悉者。俱來諦知身善故。不知不¶
伏意耳。而返欲返受具足戒。今授卿具足戒¶
人。謂佛法易行沙門易作。不知佛道致深罪¶
福運行法律交互。以是日中數相之。是故當¶
先問。設其主具對能如法者。三師易得。師教¶
沙彌有五事。一者當敬大沙門。二者不得喚¶
大沙門字。三者大沙門說戒經不得盜聽。四¶
者不得求大比丘長短。五者大比丘誤時不¶
得轉行說。是為威儀法當教行五事。一者不¶
得於屏處罵大比丘。二者不得輕易大比丘¶
於前戲笑。効其語言形相行步。三者見大比¶
丘過。則當起住若讀經。若飯時者作眾事不¶
應起。四者行與大比丘相逢。當止住下道避¶
之。五者若調戲。若見大比丘。即當止謝言不¶
及。是為施行所應爾。沙彌事和上有十事。一¶
者當早起。二者欲入戶當先三彈指。三者具¶
楊枝澡水。四者當授袈裟却授履。五者掃地¶
更益澡水。六者當辟掃拭床席。七者師¶
未還不得中捨戶去。師還逆取袈裟內襞之。¶
八者若有過。和尚阿闍梨教戒之。不得還¶
逆語。九者當低頭受師語去。當思惟念行之。¶
十者出戶當還牽戶閉之。是為事和尚法。沙¶
彌事阿闍梨有五事。一者視阿闍梨一切當¶
如視我。二者不得調戲。三者設呵罵汝不得¶
還語。四者若使出不淨器不唾不得怒惡恚。
<pb:KR6k0061_T_001-0933a>¶
五者暮宿當按摩之。是為事阿闍梨法也。沙¶
彌事師當早起具楊枝澡水有六事。一者斷¶
折楊枝當隨度。二者當破頭。三者當澡使淨。¶
四者當易故宿水。五者當淨澡灌。六者當滿¶
中水持入。不得使有聲。是為給楊枝澡水法。¶
授袈裟有四事。一者當徐徐一手捉下授之。¶
二者當次視上下。三者當正住持師衣已。四¶
者當上著肩上。是為袈裟法。疊袈裟有四¶
事。一者當視上下。二者不得使著地。三者當¶
著常處。四者覆上。是為疊袈裟法。¶

持鉢有四事。一者當令淨。二者拭令澡。¶
三者帶令堅。四事不得有聲。是為持鉢法。¶

持履有四事。一者先抖擻之。二者當視次比¶
之。三者當澡手不得便持袈裟。四者師坐當¶
取次比之。是為持履法。¶

持錫杖有四事。一者當取拭去生垢。二者當¶
取不得著地使有聲。三者師出戶乃當授。四¶
者師出還當逆取。若俱行若入眾若禮佛當¶
取持。是為持錫杖法。¶

俱應請連坐飯時有四事。一者若坐當離師¶
六赤。二者視師大嚫竟乃授鉢。三者不得¶
先師食。四者食已當起取鉢自近。是為連坐¶
飯時法。¶

別坐飯時法有四事。一者當立住師邊。二者¶
教飯乃當坐去。三者頭面著地作禮。四者飯食居後¶
不得居坐上戲。飯已竟當至師邊住。師教¶
還坐乃應坐。是為別坐飯時法。¶

入城乞食時有四事。一者當持師鉢。二者當¶
隨不得以足蹈師影。三者於城外當取鉢授
<pb:KR6k0061_T_001-0933b>¶
師。四者入城欲別行當報師。是為行乞食法¶
俱還至故處飯時有四事。一者當先徐徐開¶
戶出布坐具。二者澡師已乃却自澡。三者¶
授師鉢却自叉手住。四者當預具澡豆手巾。¶
是為還師飯時法。¶

還水邊飯時有四事。一者當求淨處。二者當¶
求草作座。三者當取水澡師手乃却授鉢。四¶
者師教使飯當作禮却坐。是為水邊飯時法。¶

止於樹下飯時有四事。一者持鉢著樹枝取¶
葉作座。二者取水還當澡師手。設不得水求¶
取淨草授師。三者還取師鉢授師。四者當預¶
具淨草。淨師鉢已。却熟拭鉢乃去。是為樹下¶
飯時法。¶

住於道中相侍有三事。一者持鉢著淨地作¶
禮如事說。二者當視日早晚。可自還歸若道¶
止。三者當取師鉢并持隨後去。是為道中相¶
待法。¶

合鉢食時有三事。一者若師鉢中無酪酥漿。¶
當自取所得鉢授師。不受且當却住。二者徐¶
取鉢中半飯出著樹葉上。三者却自取鉢中¶
半飯著師鉢中却住。是為合鉢食時法。¶

轉貿鉢時有三事。一者師鉢中得善自取不¶
如者便當授師。二者師欲貿鉢當讓不受。三¶
者師堅呼貿鉢當取一再飡。便當拭鉢還授¶
師。是為貿鉢時法。對飯時有三事。一者當授¶
師鉢乃却自飯。二者數視所欲得即當起¶
取與。三者食不得太疾。亦不得後已起。當¶
復問欲得何等。師言持去乃當持去。是為對¶
飯時法。
<pb:KR6k0061_T_001-0933c>¶

前後飯時有三事。一者持師鉢具已當却至¶
屏處住。聽師呼聲即當應之。二者當預取澡¶
水著一邊。三者師飯畢。當澡師手却住師教¶
去飯。乃當作禮去飯。是為前後飯時法。¶

飯已澡漱有三事。一者澡漱已當先取鉢¶
澡令清淨已著樹葉上。二者却自澡鉢已。亦¶
著樹葉上。先取師鉢以手摩令澡。內著囊中¶
付師。三者還自取鉢拭令燥。內著囊中帶之¶
止住。是為澡鉢時法。¶

澡鉢去時有三事。一者言我今欲過某許賢¶
者某甲。二者頭面著地作禮便去。三者獨還¶
去不得過餘聚落中戲笑。直歸故處讀經。是¶
為澡鉢去時法。¶

沙彌入眾有五事。一者當眼覺。二者當習諸¶
事。三者當給眾。四者當授大沙門物。五者欲¶
受大戒時三師易得耳。¶

復有五事。一者當禮佛。二者當禮比丘僧。三¶
者當問訊上座。四者當留上座處。五者不得¶
諍坐處。¶

復有五事。一者不得於坐上遙相呼語笑。二¶
者不得數起出。三者若眾僧喚沙彌某甲即¶
當起應四者當隨眾僧教令。五者若摩摩諦¶
喚。有所作當還白師。是為入眾法。¶

沙彌作直日有五事。一者當惜眾僧物。二者¶
不得當道作事。三者事未竟已不得中起捨¶
去。四者若和上阿闍梨喚。不得便往。應當¶
報摩摩諦。五者當隨摩摩諦教令。不得違戾。¶
是為直日法。擇菜有五事。一者當却根¶
二者當齊頭。三者不得使有青黃合。四者洗
<pb:KR6k0061_T_001-0934a>¶
菜當三易水令淨已。當三振去水。五者作事¶
畢竟。當還掃除使淨。¶

復有五事。一者不得私取眾僧物。二者若有¶
所欲取。當報摩摩諦。三者盡力作眾僧事。四¶
者當掃除食堂中。乃却布空案。五者當朝暮¶
掃除舍後益水。¶

汲水有十事。一者手不淨。不得便用汲水。當¶
先澡手。二者不得大投罐井中使有聲。三者¶
當徐徐下罐。不得大挑擊左右著使有聲。¶
四者不得使繩頭還入井中。五者不得持腹¶
伏井欄上。六者不得持罐水入著釜中。七者¶
不得持罐置地。八者當洗澡器令淨。九者舉¶
水入當徐徐行。十者著屏處。不得妨人道中。¶

澡釜有五事。一者當先澡釜緣上。二者當洗¶
釜裏。三者當澡中腰腹。四者當澡裏底。五¶
者皆當三易水。¶

吹竈有五事一者不得。蹲吹火。二者不得燃¶
生薪。三者不得倒吹濕薪。四者不得然腐薪。¶
五者不得熱湯澆火滅。¶

掃地有五事一者順行。二者灑地不得有厚¶
薄。三者不得污濺四壁。四者不得蹈濕上壞¶
地。五者掃已即當自擇草分棄之。¶

比丘僧飯食沙彌掃地有五事。一者却行。二¶
者不得挑臂手。三者過六人止作一聚。四者¶
悉掃遍為善。五者即當自手除持出棄之。¶

持水澡灌寫水。有五事。一者一手持上一手¶
持下不得轉易二者當近左面堅持直視前。¶
三者當視人手澆下水。不得多亦不得少。正¶
當投人手中。四者下水當去人手四寸。不得
<pb:KR6k0061_T_001-0934b>¶
高不得下。當相視水多少。設水少不能足。一¶
人當益不得住人手。五者已澡手還著袈裟。¶

持澡鉢有五事。一者不得使鉢有聲。二者¶
當兩手堅持當倚右面。三者當隨人手高下。¶
不得左右顧視。四者澡鉢中滿當出棄之。不¶
得澆人前地。五者已當過澡手還著袈裟。¶

手巾有五事。一者當右手持上左手持下一¶
頭授人。二者當去坐二尺。不得前倚人膝。三¶
者當持巾不得隨障人口。四者人拭未放巾。¶
不得引去。已下竟當報主若著故處。五者已¶
當澡手還著袈裟。¶

授履有五事。一者當先抖擻去中所有。二者¶
當從上座起。三者當隨澡鉢後示主令自識。¶
四者不得持左著右。皆當下竟沙彌。五者已¶
竟當還澡手還著袈裟。¶

沙彌鉢有七事。一者鉢中有餘飯。不得便取¶
棄之。二者欲棄飯當著淨地。三者當用澡豆¶
若草葉。四者澡鉢不得於淨地當人道中。五¶
者澡鉢當使下有枝。六者當更益淨水。水不¶
遠棄污濺人地。七者欲倒棄鉢中水。當去地¶
四寸不得高下。¶

拭鉢有三事。一者當澡手拭使燥。二者當持¶
淨手巾著膝上。三者當拭裏使燥。即當持淨¶
巾并覆著囊中著常處。¶

行會飯時教沙彌持鉢有五事。一者不得置¶
地。二者不得累使有聲。三者倩下著地。四者¶
人未授鉢。不得持鉢置案上。五者不得從人¶
後授鉢。當正從前。亦不得眾中。視師飯已。當¶
起取鉢還坐。
<pb:KR6k0061_T_001-0934c>¶

沙彌為師持書行答謝人有七事。一者當直¶
往。二者當直還。三者當識師所語。亦當識人¶
報語。四者不得妄有所過。五者若有所借。¶
不得止留宿。六者不得調譺。七者行出當有¶
法則。¶

沙彌給眾僧使未竟。不得妄入。沙門戶有¶
三事得入。一者和上阿闍梨暫使往。二者¶
若倩有所取。三者自往問經應得入。¶

欲入戶有七事。一者當三彈指乃得入。二者¶
不得當人道作。三者不得妄說他事。四者當¶
叉手如法說。五者教倨不得交脚。六者不得¶
調譺。七者不得障人先欲出。當還向牽戶。¶

獨使沙彌遠出行當教上頭有三事。一者彼¶
人問卿和尚名何等。便報言和上字某甲。二¶
者復問言卿和上作沙門幾歲。便報言若干¶
歲。三者復問卿和上何許人。便報言某郡縣¶
人。設復問阿闍梨名何等。便報言字某甲。復¶
問卿阿闍梨年幾何。便報言年若干。復問阿¶
闍梨是何許人。便報言某郡國人。若復問賢¶
者何許人。便報言某郡縣人。復問賢者名何¶
等。便報言字某甲。復問卿作沙彌已來幾何¶
時。便報言已若干歲若干日月若干時節。是¶
為和上阿闍梨。亦自知時字歲日月數。¶

入浴室有五事一者當低頭入。二者當避上¶
座處。三者上座讀經不得狂語。四者不得以¶
更相洗。五者不得持水澆火滅。¶

復有五事。一者不得調謔。二者不得破中¶
瓮瓫。三者用水不得大費。四者不得觸中¶
澡豆麻油。五者自出去不得止浣衣。
<pb:KR6k0061_T_001-0935a>¶

至舍後有十事。一者欲大小便即當行。二者¶
行不得左右視。三者至當三彈指。四者不得¶
迫促中人使出。五者已至復當三彈指。六者¶
不得大咽。七者不得低頭視陰。八者不得弄¶
上灰土。九者不得持水澆壁。十者已當還澡¶
手未澡不得持物。復有五事一者不得正唾¶
前壁。二者不得左右顧視。三者不得持草畫¶
地。四者不得持火㷮畫地及壁。五者不得久¶
固。上已當疾下去。設逢人不得為作禮。下道¶
避之。¶

沙彌十數。一者一切眾生皆因飲食而存。二¶
者二諦。三者三受。四者四諦。五者五陰。六者¶
六入。七者七覺分。八者八聖道。九者九眾生¶
居。十者十一切入。是名十數。¶

沙彌。一者發心離俗。懷[佩-一]佩道故。二者毀其¶
形好。應法服故。三者永割親愛。無適莫故。¶
四者委棄身命。遵崇道故。五者志求大乘。為¶
度人故。¶

敬白四坐大德眾僧。沙彌某甲。合有爾許人¶
等。稽首和南。蓋聞道。太陽垂暈。則蒼生蒙¶
朗。真尊演教有懷開悟。崇和時眾照陽聖化。¶
洪法之遵博暈象運。皆僧集堂布薩說戒。戒¶
能滅惡。為萬善之基。因生妙行解脫之本。沙¶
彌聞之勇躍歡喜。意欲布施。為無財寶。且¶
持楊枝五百淨籌一千。仰奉清眾。表心單誠。¶
除癊去穢。幸煩德僧。慈納呪願。¶
沙彌威儀一卷